---
title: Impatto tecnologico e informatico nelle società moderne
documentURL: https://public.marianosciacco.it/tesina_superiori.pdf
coverURL: 
coauthors: []
tags: [unipd,hs,thesis]
date: 2016-06-01
draft: false
---

Tesina di Scuola Superiore

***Abstract***

[...]

*Nel corso degli ultimi anni, infatti, le società si sono sempre più modernizzate dal punto di vista tecnologico, informatico e telematico, causando un radicale processo di mutamento della popolazione e del singolo individuo, che si è visto proiettato verso un nuovo mondo. Questo ha permesso all’uomo di modificare conseguentemente il suo modo di vedere la realtà e, in parallelo, di pensare. Nella vita di tutti i giorni, quando ci mettiamo di fronte a un computer per spedire email, o per visualizzare le testate giornalistiche online, o, semplicemente, per andare su Facebook, non ci accorgiamo quasi mai del mondo attorno a noi, perché la nostra mente è proiettata verso un mondo virtuale, con cui siamo destinati a convivere, anche se involontariamente. La realtà che i nostri genitori conoscevano prima dell’arrivo dei computer era ben diversa e nel corso di pochi decenni questo salto generazionale ha avuto enormi ripercussioni sul nostro modo di interagire, sia con le persone che con le macchine.*

*Ricordo perfettamente alla tenera età di 5-6 anni di essermi avvicinato precocemente verso il mondo dell’informatica e dei computer e, gradualmente, ho appreso il loro funzionamento dal punto di vista tecnico. Ho avuto modo di conoscere, sia da solo che a scuola, come  lavorassero queste macchine e la loro effettiva utilità nella vita di tutti i giorni. Inoltre, con l’arrivo degli smartphone, già nel 2007, sono stato testimone in prima persona della loro evoluzione e di come fino a poco tempo fa avere un telefono cellulare veniva considerato un lusso, mentre ora viene visto come un bisogno primario, necessario.*

*Da allora sono stato continuamente interessato all’argomento e, con l’arrivo di internet e delle nuove tecnologie multimediali, mi sono appassionato maggiormente a questo argomento. Solo oggi, però, mi rendo conto che in tutto questo periodo di evoluzioni non mi sono mai posto le domande giuste. Perché queste macchine sono state costruite? Qual’è il loro scopo? Ma soprattutto, che conseguenze hanno arrecato alle nostre società? Per rispondere a queste domande, è opportuno ripercorrere i veri motivi che hanno spinto l’uomo verso questo nuovo mondo, partendo proprio dalle tappe più rivoluzionarie come la corrente dell’illuminismo, in cui la ragione, che era la protagonista, ha condotto l’umanità verso una serie di rinnovamenti, specie in ambito industriale e tecnologico. Comprendere, insomma, le reali cause e i reali effetti di questa rivoluzione telematica è da considerarsi un vero e proprio fondamento di vita poiché l’informatica è parte integrante delle persone e se fino a oggi molti hanno visto in questa, oltre ai vantaggi, gli svantaggi, bisogna ancor di più concentrarsi in questo ambito per saper governare questa realtà.* 